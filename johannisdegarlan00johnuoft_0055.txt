51⁷

5⁷2 5

DE TRIUMPHIS ECCLESIAE LIBRI OCTO.

Ergo prona malo caeptum plebs damnat Hugonis,
Dissonus et rumor ruminat acta nova.

Ensi Pictavia succumbit, marchia metas
Amittit, victrix Gallia castra capit.

Haec cadit, haec surgit; haec moeret, ridet et illa;
Nox lucem, noctem lux nova saepe rapit.

Pro sancta cruce pugna gravis fecunda tenetur;
Merces militibus sunt duo, terra, polus.

Nudati lugent rurales, qui sibi plangunt-
Currus abstractos, farra, boves, et equos.

Lugentes clamant, “ domini sint tot maledicti,
Reges, praepositi, praeco, pedester, eques.

Nos miseri morimur, dum nos mucrone probamus
Jus ducis, asscribat victor ut sequa sibi.

Est miles gladium nondum vibrare peritus,
Doctor qui nescit verba Latina loqui.”

Sic ruralis adhuc pugnas et equitia damnat⁷
Culpans quorundam pontificale jugum.

In tyrociniis plausus elegia planctu
Surripit, et tristi funere pompa perit.

In bellum versa belli bacchatur imago,
Ipsam rem fallax induit umbra rei.

Rurales damnum redimunt 11011 funera, donis
Quae dominis donant, sanguine parta suo.

Nos facit agrestes agrestis vita, jacensque
Paupertas, positum jus, dominusque gravis.

Vir generosus erit sola virtute coruscus,
Inguine non vili spermaticaque lue.

Est ex conceptu, partu, victu, gemituque,
Discursu, lapsu, verna laboris homo.

Haec est pernicies belli, quod ver parit, aestas
Auget, et autumpnus perficit, illa. metit.

Aureus aequales aries cum ponderat horas,
Et Mars in signo jam movet arma suo,

F 2

ἹῙ De periculis in
tyrociniis.

“J De qualitate tem-
poris vernalis», et de
tempore belli.

