128 JOHANNIS DE GARLANDIA

Mortua portus aqua dictus Ludovitica signa
Suscipit, et classes a statione movet.
Tartareae gentis rex sacro fonte renasci
Poscit, sed caveat Gallica turma dolos.
Franci, Teutonici, Daci, densantur et Angli,
Et laeti tanto sub duce bella petunt.
Rex in divitiis viridique modestus in aevo,
Posse suum totum promit amore crucis.
Hostes ecclesiae nutant formidine cuncti,
Quorum confringit cornua fama ducis.
Historias ego majores ab origine mundi
Pei-strinxi, superest laus sine fine crucis.
Bellis finitis surgunt nova bella, nec illa
Infinita queo tradere certa stilo.
Pauci christicolae temptant devincere gentes
Innumeras, urbes, castra, venena, do1os.
Ferrea nuno aetas in saecula terrea transit,
Assyriique ducis monstrat imago pedes.
Transiit unda Noe, venient incendia mundo,
Ignis purgabit haec elementa vorax.
Vos crucis armigeri fraudes virusque timete,
Serpentum virus occulit herba virens.
Proditio vigilat fusca sub nube latendo,
Et reticere mihi tutius esse puto.
Dat inihi gaudia crux mea gloria, crux mea virtus,
Crux mihi lux, mihi dux, vita, corona, salus.
Heu crucis armigeros spoliat piratica turba,
Sternit, et occidit, praecipitatque mari.
Murmura dum vulgi de proditione volutant,
Incertus scelerum ferre timesco manus.
Vatibus insultat elegiaÍ¾ musa, recede3
Musa, sile, quoniam saepe nocere soles.
Eusebii sicut testatur pagina, bustum
Continet Ovidii frigida terra Thomi.

