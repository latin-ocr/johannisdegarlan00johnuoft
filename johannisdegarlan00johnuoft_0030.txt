10

,IOHANNIS DE GARLANDIA

Praesentis papae sic mens robusta cruentos
Non metuit gladios, martyriique minas.
Francorum princeps nulla formidine belli
A Christo resilit militiaque crucis.
Christi nulla crucis gravis est elegia justo,
Qua vitae fructus dulce pependit onus.
Papa rigore viget, cecidit quia vertice fracto
Hostis Ely pueris per pia verba suis.
Gregorii quartus In papa —nocentius haeres
Hostibus occurrit canonis ense sui.
Coelestinus enim praesedit tempore parvo ;
Quid mirum? nequeunt stare caduca diu.
Spiritui labor incumbit, caro dum rationi
Obstrepit, et ratio fortia frena capit.
Spinis urticisque suae vindictus abegit
Carnis pruritum, daemoniique stilos
In specie merulae sanctum stimulaverat hostis,
Sed contra stimulum spina ferebat opem.
Pro fidei palma Katerinae nobile corpus
Machina contorsit, vicit at illa rotas.
'l'rinus et unus eis dat pro mercede triumphum,
Hos cum ter trinis glorificando choris.
Nunc pro terrenis homines mactantur, Olympo
Postposito, passi bella, flagella, stygem.
Hactenus ostendi comitantes arma labore&
Nunc quid agant hominum crimina flere vaco.
Exemplis variis probitatis saepius hortor,
Ne validi teneant improbitatis iter.
Suspiro dampnis quae giguit iniqua cupido,
Qua fragiles artus mors animasque rapit.
Elatus, livens, irascens, segnis, avarus,
ventrosus, petulans, in sua damna ruunt ;
Humani generis excessus prodit ab illis,

Sicut in hiis elegis fert mea musa prius.

