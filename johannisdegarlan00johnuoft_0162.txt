142 JOHANNIS DE GARLANDIA

Quae mortis virus victrix exterminat assit,
Carminis et vitae termin-us illa mihi.
.i. Carmine sic gemitus crebri, diversaque vota,
Et varii mores et vaga corda patent.
.ij. Sanctas relliquias quas regis gratia fecit
Parisius ferri, pagina certa tenet.
.iij. Hic natura maris monstratur, motus ad arma
Subsequitur, miserum vulgus inerme gemit.
.iiij. Urbs Acronensis capitur probitate potentum
Regum, dissensum sed nova palma parit.
v. Ortus adhuc durat dissensus, bella sequuntur.
Ecclesiae paci quae nocuere diu.
Λή. Haereticis domitis respirat terra Tholosae,
Et colit ecclcsiae sacra statuta sacrae.
xij. Strages haereticos ad Tartara mittit, Olympo
Sublimant animas inclita bella crucis.
xiij. Plurima mira patent, ct in hiis miracula fulgent
Sanctorum, salvat quos Deus ipse legit.
.ix. Gentes Tartareae dominantur, sed dominantes
Omnipotens domitat, catholicosque juvat.
.x. Exsurgit gravibus tandem victoria bellis,
Plebsque triumphatrix regnat in arce poli.
Terminat in Domino, qui vitam corporis umbram
Exuit, et fracto carcere liber abit.
Tota triumphantem circumdat curia coeli,
Quae miris modulis laeta resultat ci.
Cives coelestes sua mulcet musica, mentes
Pascit concordi disparitate modi.
Urbis panduntur portae, sociosque receptant
Urbani proceres, aethereique duces.
Nobilis urbs coeli tenet ampla suburbia, parte>
Mundi, sed carcer est baratrale chaos.
Rex illic de jure suos incarcerat hostes,
Divite qui justos ditat in urbe sua.

