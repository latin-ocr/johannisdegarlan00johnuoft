DE TRIUMPHIS ECGLESIAE LIBRI OCTO.

In fraudem proni multi modo sunt Ganaloni;
Qui fallax fuerit, hic Ganalonus erit.

Hic bellatores dat fraude neci meliores,
Tempore quam timeo posse nocere meo.

Quis modo tutatur papam? quis ad arina paratur?
Quis fugat excubias, evacuatque vias?

Ventri succurrit dives, bona quando ligurrit

ἶ Fortis sincerum dulce bibendo merum,

Causatur clerus, sciolus reputatur Homerus,
Nummos dum quaerit, pro quibus arma gerit.

Tales dum comedunt avide, stomachum sibi laedunt
Plurima quae sitiunt noscere vina sciunt.

De propriis matri succurrite, propria patri
Solvite, cur dominus languet habendo minus?

Contra schismaticos fidei crux armet amicos,
Verbis altisonis, ecclesiaeque bonis.

Ad patris femora male Cham sua solverat ora,
Cur tu derides quae benc gesta vides?

Rex non degenerat Ludovicus, si bene quaerat
Quis, gladios acuit, robur in arma struit.

Est papae cura Christi defendere jura,
Quae lex sancta movet, curia justa fovet.

Patres ecclesiae tendunt 111 calle sophiae;
Non errare queunt dum sapienter eunt.

Caesar magne, papael quid agis? dentur sua papae;
Tu cohibe vires, qui probitate vires.

Parce potens offilo, dispar tua gloria Belo;
Stat pro Christicolis, idola nulla colis.

Sit Constantini tibi vita praeambula fini;
Ejus sancta fides fulsit, ut ipse vides,

Fulminis igne perit, dum eoelum scandere quaerit,
Atrox centimanus bellipotensque manus.

Da stabilem pacem, Deus; ensem tolle minacem,
Regnet ut ingenua crux tua, lexque tua.

x 2

91

