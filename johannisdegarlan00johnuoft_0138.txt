118 JOHANNIS m: GARLANDIA

Compositis igitur amborum vicibus2 omnes
Cedent Tharsenses, Assiriique duces,
Qui, nisi perpetuo conjungant foedere dextras,
Pugnas perpetuas dissona regna gerent.
Non annus praesens haec praelia finiet, immo
Sentiet haec aetas postera caede nova.
Mars duo regna ferus depauperat, exuit urbes
AEre, viros vita, jugera messe sua.
Si propriam gentem rex diligit Anglicus, ergo
Dilectae gentis robore tutus erit.
á¼¶ Gallicus in comitem Tholosae fortia mittit
Agmina, conflictus densat utrimque necem.
Quid mirum? justos quosdam stravere nefandi,
Pro quibus excelsi dextera mira facit.
Inquisitores scelerum scelerata peremit
Dextera, qui vivunt finis honore Deo.
Sed regi comitem jam pax confoederat, ut sic
Altera rex levius subjuget arma sibi.
Foedere treugarum suspendunt praelia reges,
Continuam pacem perpetuare velint.
Cognati reges geminas duxere sorores,
In natis geminis se geminabit amor.
Per bellum facinus geminabitur, absit, et assit
Ut geminetur amor, ut geminetur honor.
Est dum depositus fortis Fredeficus, et alter
Electus, surgit martius inde furor.
Si Sarracenos Fredericus convocat, illi
Succumbent, Christi crux superabit eos.
Fracta pace Deus irascitur, edocet illud
Praelustri sancto Scot-ia clara viro.
Brandanus Eusebio maledixit teste Britannos,
Iccirco flebant multa pericla pati.
Trans mare se misit et cos prece solvit eorum,
Et peregre licuit ire venire viro.

