140 JOHANNIS DE GARLANDIA

Mos est in bellis post lapsum surgere, vires
Sumere, victorem strage domare nova.

Hiis compensavit adversis gratia coeli,
Plurima Parthorum colla subacta ducum.

Hos invadentes peregrinum martia castrum
Turma crucis cepit, supposuitque jugo.

Tutius esse mori reor in cruce, quam diuturne
Vivere, peccandi sic quia causa perit.

Vivat turma tamen crucis, ut conversa sit exlex
NatioÍ¾ converti si neget, ense cadit.

Tartarei perimunt se, rege jubente, sed idem
Sper-nere sunt ausi mitia jussa Dei.

Juste Deus, remove tot saeva flagella, tuaeque
Sponsae succurras, ecclesiamque juves.

Persolvit morti F redericus foedera, pacem
Foederat.ergo sibi post fera bella fides.

Cum duce Francorum si jam Babylonieus haeres
F oedera constituit conditione bona,

Sancta cruci terra reddetur tota, ducique
Conferet Assyrio Gallicus ensis opem.

J ustus Haleupenses rex vastat, quicquid et armis
Adquirit vietis hostibus ejus erit.

Rex Babylonis eos alia de parte potenter
Expugnat, flamma, strage, eruore, fame.

Firmum durabit foedus ter quinque per annos,
Spem convertendi rege tenente Phari.

Hie idem dominus Babylonis tempore solvit
Captivos multo, quos tamen ipse tenet.

O rcx, tyro crucis, caveas tibi, ne tibi fraudes
Occultant laqueos praecipitentque gradus.

Dum Ludovicus adhuc rex Parthos impetit, ite,
Doctores legis, spargite verba crucis.

Arma crucis capiat Romanus, Dacus, Hyberus.
Anglia, Teutonicus, Illiricusque vigor.

