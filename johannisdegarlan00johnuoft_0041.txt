Ï‰
o

DE TRIUMPHIS ECCLESIAE LIBRI SEX.

Fletibus et trenis nostros deterreo reges,
Ut mutent animos accipiantque crucem.

Causa prior gemitus est fractae laesio pacis,
Causa sequens Babylon haereticumque nefas.

Pro patria pugnare lieet, sed parcere Parthis
Cernuntur reges dum sua bella gerunt.

O dolor! O luctus! hiis planctibus addo labores
Pictaviae probitas cujus ad arma viget.

Occurrit Francis comes audam, arma retardat
Armis, opponit confraga densa viis.

Quae tenet in castris confidit fortia, quorum
Unum Cmssanna nomine rupe sedet.

Agmina Crussanna multos cruciabit in annos,
Si defensor opem clausus habebit opum.

Vallis in amfractis tendit, sed turris in astra
De styge terribili quam nigra cingit aqua..

Patrum magna gerens Hugo Brunus nomina, patres
Exprimit, in simili prole patrissat honor.

Provocat ad bellum cognatos marchio reges,
Quorum stirps mundi climata marte domat.

Francis opponit clypeos, sed dicere restat
Qua sibi pace liget rex Ludovicus eum.

Ante tamen dicam crucis instrumenta beatae
Parisius posita relliquiasque sacras.

Ha! brevis iste stilus, non regum sufficit- altis
Laudibus, in laudes nititur ille tamem

Nam regum titulos amborum gestaque clara
Experiar generis enucleare sui.

Nobilitas servire Deo praeclara tenetur,
Sic quia nobilior nobilis omnis erit.

Quod Francos fortes faeiat, patet ordine rerum,
Relligio, belli gratia, firma fides3

Anglos argenti defendit copia, gentis
Ingenium, cleri gloria, legis amor.

