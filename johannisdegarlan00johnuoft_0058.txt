38

JOHANNIS DE GARLANDIA

Factam Martha crucem de ligno sancta draconi
Saevo monstravit, qui quasi stabat ovis3
Injecit collo pavido sua cingula, tradens
Hunc populo, cujus hunc necuere manus.
Peccatis hodie populi clerique ducumque
Raro scintillant mira' corusca Dei.
Regia vis hodie patres patrat, at Deus olim
Mirraeo dederat te, Nicholae, gregi.
Sanctus Honoratus praestructus pneumate sancto,
F actus de laico simplice praesul erat.
Sanctus Germanus, pius et Lupus, Anglica regna
Olim purgabant a satione mala.
Cum quadringentis tunc quinquaginta peracti
Sunt anni, peperit ut sacra virgo Deum.
Tunc Vortigernum saex Pelagiana tyrannum
Infecit, faecem tersit amoena fides.
Quae tunc vaticinans dixit Merlinus omitto,
Ne seriem rumpant propositumque meum.
Gildas historicus miracuia plurima scripsit,
Quae tunc per sanctos facta fuere duos.
Electus suit Eligius praestructus in arte
Fabrili, cujus plurima inira patent.
Constantis fidei datur exemplaris imago
Eligius sanctus, mirus in arte fabri.
Clotario regi sellam componere jussuS,
Ex auro fabricat praeradiante duas.
Pro pretio geminam sedem componit eodem,
Furtum quod sapiat nil retinere volens.
Discite fallaces aurum quicunque sititis,
Exuret vestram saeva gehenna sitim.
Urbe triumphavit coeli post praelia mundi
Christus, ut haec Christo praeside saevus agat.
Sanctus Dunstanus Sathanae cum forcipe nasum
Pressit, et a fabrica jussit abire sua.

