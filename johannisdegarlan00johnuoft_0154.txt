134 JOHANNIS DE GARLANDIA

In Pentecostes octava luce subintrat
Crux urbem, residet victor in urbe sua.

Expectat refluos autumpni tempore fluxus

, Nili, qui septem brachia solus habet.

Temperat hic calidam terram, foecundet et illam,
Ex fluviis vivis, o Paradise, tuis.

Philosophi perhibent, Cillenius exerit illum,
Dum sol in cancro dumque leone meat.

Se retrahit eum libra pares :equaliter horas,
Cum minor est fervor, quem moderatur hyems.

Rex est incolumis et tota domestica turba,
Et fratres regis prosperitate vigent.

Robertus comes Attrebati, Provincia paret
Cui domino, Karolus tecta cedrina tenent.

Ι11 regum vasis ibi fulget jaspis, achates,
Unio, saphirus, crisolitique decor.

Fratribus Alphonsus properat succurrere, linquit
pictaviam, ducit per mare robur, opes.

Guillelmus Longus-ensis qui dicitur exit
Anglorum fines, et petit ense Pharon.

Ο Fratres, generosa manus, caveatis in armis
Vobis ct vestris, fraus latet ante pedes.

Fraus ancilla necis, quod abhorreo dicere, vobis
Occultat laqueos insidiasque suas.

Stet nisi vester honor, laetabitur impilm, alget
In multis hodie mortificata fides.

Mille ducentenis conjungo decem quater annos
Virginis a partu, eonnumeroque novem,

In quinquageno sors flebilis accidit anno,
Tristia sed redimet tempora laeta dies.

Tempore moeroris monstro solatia moestis;
Observare decet pectora moesta modum.

Quid dieat vel agat hominis mens, caeca futuri,
Nescit, quae modico sole vel imbre stupet.

