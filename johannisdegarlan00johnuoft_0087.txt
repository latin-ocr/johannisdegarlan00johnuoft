S 8⁷2⁴

DE TRIUMPHIS ECCLESIAE LIBRI SEX.

Lingua tumens, venter distentus, tabida pellis,
Oris pallor, hebes gustus, anhela sitis.

Flumina nonnulli credunt infecta veneno,
Fontes et puteOS‚ fercula, vasa, merum.

His causis largas vaga mors extendit habenas,
Inque viis mediis corpora mota cadunt.

Funera vix capiunt tentoria; dum videt ergo
Princeps bellipotens ista, reflectit iter.

Quae secum gessit oloflammea Karolus olim,

Clara reponuntur dum nive canet hyems.

Pugnam pontifices sunt quidam pace secuti

proscripta, pacem nec reparare student.
De regum bonitate venit quod pace sequestra
Armatas acies signa referre jubent.
Parisius rector varios interritus audit
Rumms, palmae spemque fidemque tenens.
Hinc Albigcnsis, hinc Tartarus arma resumit,
Et ferus ecclesiam laedit uterque sacram.
Enucleatus erit error prius Albius, optat
Melpomene tragica promere gesta mihi;
Venit in exiguos elegos elegia, carmen
Grande mihi mundi crimina flere vacat.
Extirpans haeresis radices Gallica virtus,
Roborat arma fide, protegit ense fidem.
Est haeresis cervix hydrae capitosa, renascens
Herculis ad gladium, saepe sed icta perit.
Hujus origo mali multis ignota modernis
Exeat, et notulis nota sit illa meis.

ΚΞ

67

